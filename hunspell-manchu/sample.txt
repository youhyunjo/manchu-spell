guwendure guwendure jirgio,
birai jubki de bimbi,
fujurungga ambalinggv mergen sargan jui,
ambasa saisa i sain holbon ombi.

umburi cumburi hinggari sogi oci,
hashv ici eyembi,
fujurungga ambalinggv mergen sargan jui be,
amgacibe getecibe merkimbi,
merkifi baharakv de,
amgacibe getecibe gvnimbi,
atanggi ni atanggi ni,
kurbuxeme fuhaxame joboxombi.

umburi cumburi hinggari sogi oci,
hashv ici gurumbi,
fujurungga ambalinggv mergen sargan jui be,
kituhan xentuhen i acabumbi,
umburi cumburi hinggari sogi oci,
hashv ici fatambi,
fujurungga ambalinggv mergen sargan jui be,
jungken tungken i sebjelebumbi.
